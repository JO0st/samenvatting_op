---
layout: default
---

# Liskov Principle

Het principe komt er op neer dat je altijd een object van de superclasse moet kunnen vervangen door eentje van de subclasse zonder het te merken.

![sub]({{ site.github.url }}/part3/images/liskov_sub.png)

## Class Invarianten

Een subclasse mag nooit classe invarianten verwijderen of verzwakken. Het versterken van bestaande of toevoegen van nieuwe classe invarianten mag wel. Syntactisch moet je niet alle classe invarianten herhalen van de superclasse, enkel de aangepaste en toegevoegde, de bestaande worden verondersteld ook te gelden.

Als bijvoorbeeld de superclasse zegt dat variabel `x` tussen 5 en 10 moet liggen, dan moet dit in de subclasse ook zijn. De classe invariant van de subclasse mag deze wel versterken, naar bijvoorbeeld `x` tussen 7 en 8, maar niet verzwakken naar `x` tussen 3 en 9.

Het versterken van zulke classe invarianten kan ook door het herdefinieren van checkers. Als je bijvoorbeeld een checker had `hasProperX(x)` is de superclasse (gebruikt in zijn classe invariant), en je herdefinieerd deze, dan heb je de classe invariant van de subclasse versterkt zonder dit nog eens expliciet er bij te schrijven.

![invar]({{ site.github.url }}/part3/images/liskov_invar.png)

## Postcondities

Postcondities mag je steeds versterken of toevoegen. Niet verzwakken. Net zoals classe invarianten. Je moet bestaande ook niet herhalen.

![post]({{ site.github.url }}/part3/images/liskov_post.png)

## Precondities

Precondities zijn wel heel anders. Deze mag je net niet versterken, noch nieuwe precondities toevoegen. Ja mag de bestaande precondities wel verzwakken of weg laten.

Bijvoorbeeld, als de superclasse een preconditie heeft die zegt dat de parameter `a` tussen 0 en 10 ligt, dan mag de subclasse deze conditie aanpassen naar `a` tussen -10 en 20, maar niet naar `a` tussen 2 en 11.

Opgelet, in tegenstelling tot poscondities en classe invarianten, als je bij precondities een conditie niet opnieuw schrijft wordt ze verondersteld niet langer te gelden. Als je dus de precondities onveranderd wilt laten moet je ze allemaal opnieuw schrijven.

![pre]({{ site.github.url }}/part3/images/liskov_pre.png)

## Argumenten

Volgens Liskov kunnen argumenten enkel verzwakt worden. Zo mag je van `Woman` een `Person` maken, maar niet omgekeerd. **Java laat dit echter niet toe**, de parameter-types moeten dus altijd het zelfde blijven.

![args]({{ site.github.url }}/part3/images/liskov_args.png)

## Return

Return waardes zijn vrijwel het zelfde als postcondities. Als een superclasse als return-type `Person` heeft dan mag de subclasse deze aanpassen naar bv `Man` maar niet naar bv `Mammal`. (Hier erft `Man` over van `Person`, die op zijn beurt over erft van `Mammal`.)

![return]({{ site.github.url }}/part3/images/liskov_return.png)

## Exceptions

De lijst van exceptions die een methode kan smijten mag verklijnd worden, maar niet uitgebreid. Je mag ook een bepaalde exception vervangen door een specifiekere versie er van (eentje die er van over erft). Java support dit, maar enkel voor checked exceptions, voor unchecked laat hij alles toe. Het is echter best dat je zelf wel *altijd* rekening houdt met dit principe (voor unchecked exceptions ook dus).

![except]({{ site.github.url }}/part3/images/liskov_exceptions_set.png)

De reden voor het smijten van exceptions valt onder twee categorieen: wanneer ze **moeten** gesmeten worden, en wanneer ze **mogen** gesmeten worden.

De reden waarom een exception gesmeten **moet** worden mag niet veranderd worden (noch verzwakt, noch versterkt).

Een reden waarom een exception gesmeten **mag** worden kan je als volgt geven: `@throws ... | mustThrow ? canThrow`. Hier is 'mustThrow' een conditie waar de exception moet gesmeten worden (en deze moet dus onveranderd blijven), en 'canThrow' een conditie waarin de exception gesmeten mag worden (deze is standaard `false` en laat je dan gewoon weg). Delen vand de *state* waar niet over gesproken wordt (5 tot ... in `x < 5` bv) worden verondersteld veilig te zijn, en dus nooit een exception te smijten. Een method mag het deel waar gesmeten *mag* worden verkleinen (`x < 5` -> `x < 3`) maar niet vergroten.

Je kan het ook een beetje combineren. Zo kunnen delen waar in de superclasse een exception gesmeten **mag** worden verschoven worden naar een deel waar ze nu **moet** gesmeten worden. In de afbeelding hier onder **mag** de exception gesmeten worden vanaf `10 000`, bij de overriden **moet** ze gesmeten worden vanaf `20 000`. Dit is dus ook ok. Je zou ze echter niet mogen specifieren dat de exception dan *moet* gesmeten woden vanaf bv `5 000` want dit was een deel waar in de superclasse niets over gezegd werd en dat wilt zeggen dat ze dan niet gesmeten mag worden.

![execpt reason]({{ site.github.url }}/part3/images/liskov_exceptions_reason.png)

## Access Rights

Je mag de access rights van een overridden functie uitbreiden, maar niet doen krimpen. Zo mag je van een `private` functie een `public` functie maken, maar niet omgekeerd.

![access]({{ site.github.url }}/part3/images/liskov_access.png)
